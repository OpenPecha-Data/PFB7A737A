爾時上金光首與長者子畏間倶。在遊觀園(10)散花燒香。莊嚴寶蓋辦飮食饌。作倡妓樂而(11)相娯樂。雜和擣香以自芬薫。於時彼女。觀長(12)者子及來會人意以滿足。神通之力自化其(13)身。應時終亡顏色變惡。猶如死人。眼耳鼻口(14)膿血流出。身體爛不可復視。口中臭氣浡(15)浡腥穢。一切毛孔惡露皆出。其腹潰壞腸胃(16)肝肺脾腎五臟。屎尿髓腦悉爲流溢。青蠅飛(17)集周匝共食。時長者子。見此女身變状如(18)是怖懅不安。欲求自歸濟脱是患。今遭難(19)難無極之恐。當從何所免大憂煩。各懷二難。(20)凡夫之士見衆瑕穢。己之罪咎將無帝王。阿(21)闍世知危害我命。一切眷屬及諸會人。悉共(22)驚怖志懷戰慄。各各誼言當於何求。天龍鬼(23)神。若犍沓惒。沙門梵志救脱大厄。

