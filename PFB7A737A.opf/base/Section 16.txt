汝見彼女身壞爛乎。對曰。已見。佛言。年(7)少。一切諸法皆當別離。爲勤苦患無有常者。(8)愚癡貪之亦不久固。如是成就便復散壞。罪(9)福報應多危少安。色如幻化亦復如夢。如野(10)馬現渇者爲惑。色猶如影行照忽過。譬之鏡(11)像。因縁所合罪福報應。便復滅沒。若水中月。(12)因成尋敗。如響無言。縁對致之。行若陰影須(13)臾便消。猶如捲手屈即舒散。悉以本淨自恣(14)而興。譬若如風不可護持。虚僞無實亦無(15)所著愰惚爲虚。因意造名而共相成。一切(16)諸法如是無主。則當於彼莫樂貪著也。於年(17)少意所趣云何。貪欲之習思想所湊。白世尊(18)曰。愚人凡夫。思想端正淨妙恣顏。便起貪欲。(19)於賢聖律法教經誼。觀之瑕穢無所貪羨。若(20)不思惟正諦眞實。則習貪欲追逐放逸。

