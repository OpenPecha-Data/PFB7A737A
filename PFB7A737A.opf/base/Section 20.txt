佛言。阿難。汝爲豈見上金光首乎。(25)對曰。已見天中天。佛告阿難。文殊師利乃往(26)古世。勸化此女使發道意。今於其所而還聞(27)法。尋則獲致柔順法忍。汝復見此長者子不。(28)對曰。唯然。佛告阿難。吾本前世而勸化之使(29)發道意。今復從佛而還聞法。尋即便致柔順(a1)法忍。佛告阿難。上金光首。過九十二百千劫(2)已。當得作佛號寶光明如來至眞等正覺明(3)行成爲善逝世間解無上士道法御天人師。(4)世界曰寶蓋。劫名寶成。爾時國中飮食衣服(5)所居屋宅。猶如第二忉利天上。其佛國土無(6)復異寶而出生者。則以菩薩爲珍寶矣。又彼(7)如來壽命無量。得佛道已。其時畏間長者之(8)子。當爲菩薩名徳光曜。奉持世尊所演法教。(9)其寶光明如來未滅度時。授徳光耀菩薩之(10)決。乃般泥洹。是徳光曜菩薩開士。吾去之後。(11)當得作佛號曰持焔如來至眞等正覺。其佛(12)國土等無差特。尋適授此族姓子決。應時三(13)千大千世界六反震動。其大光明普照世間。(14)於是具足授諸決時。則八千人因發無上正(15)眞道意。

