(6)聞如是。一時佛遊王舍城靈鷲山。與大比丘(7)衆倶。比丘五百。菩薩八千。一切大聖悉得總(8)持辯才無量。其所建立分別聖慧解三脱門。(9)於三世慧無所罣礙。得三昧定不可轉移。十(10)力無畏一切具足。

爾時王舍大城有逸女人。(11)名曰上金光首。端正殊妙見莫不悦。色像清(12)淨威耀如華。往古所修徳本之報。形體自然(13)紫磨金色。所可遊居臥寐住立坐起經行。其(14)地變現亦如身像著綵帛其服自然轉爲金(15)色。無央數人莫不敬重。見此女者視之無厭。(16)言辭不麁柔和美麗。顏貌光澤無有憔悴。其(17)於王舍大城之中。國王太子大臣長者居士(18)諸子。興貪愛心。志欲得見隨其所遊。園觀(19)河側里巷樹間。便就從之。男女大小無央數(20)人。悉追其後欲觀察之。

爾時上金光首在於(21)異日。與畏間長者子倶。市買好物而相貢上。(22)供辦美食至遊觀園。駕駟馬車幢蓋珍寶。明(23)月之珠紫金校飾。布好座具齎持雜香思夷(24)之華。從諸妓人至遊觀園而相娯樂。音聲唱(25)和鼓樂前導。供養之具載從其後。不可計人(26)逐而觀之。

